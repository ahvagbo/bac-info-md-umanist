Pompele digitale din stația PECO înregistrează cantitatea de combustibil, în litri, solicitată pentru alimentarea automobilului. În decurs de o zi au fost efectuate *N* alimentări, iar datele au fost stocate în fișierul *PETROL.TXT*.

**Sarcina:** Scrieți un program care determină de câte ori a fost solicitat un volum de combustibil mai mare sau egal ca 50 l. Programul va conține o funcție, care va primi în calitate de parametru volumul solicitat la alimentare. Funcția va returna valoarea 1, dacă volumul de combustibil este mai mare sau egal ca 50 l, în caz contrar funcția va returna valoarea 0.

**Intrare:** Fișierul text *PETROL.TXT* conține în prima linie un număr întreg N (0 < N <= 100) - numărul de alimentări efectuate. Următoarea linie conține N numere întregi, separate prin spațiu - cantitățile solicitate de combustibil.

**Ieșire:** La ecran se va afișa un număr întreg - numărul de alimentări cu volume de combustibil mai mari sau egale cu 50 l.

| PETROL.TXT                             | Ecran |
|----------------------------------------|-------|
| 6 <br /> 70 50 20 60 10 75             | 4     |

*Item preluat din exemplul de test la Informatică*