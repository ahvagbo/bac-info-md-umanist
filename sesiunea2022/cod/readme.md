Dispozitivul electronic de eliberare a tichetelor către ghișeile serviciului public înregistrează solicitările efectuate pe parcursul zilei. Unei solicitări i se acordă codul 1, 2 sau 3. In decurs de o zi au fost efectuate N solicitări, iar datele au fost stocate în fișierul *COD.TXT*. 

**Sarcina:** Scrieți un program care determină de câte ori a fost solicitat serviciul cu codul 2. Programul va conține o funcție cu numele fun, care va primi în calitate de parametru codul serviciului solicitat. Funcția va returna valoarea 1, dacă codul este 2, în caz contrar funcția va returna valoarea 0.

**Intrare:** Fișierul text *COD.TXT* conține în prima linie un număr întreg N (0 < N <= 100) – numărul de solicitări efectuate. Următoarea linie conține N numere întregi, separate prin spațiu – codul serviciului solicitat.

**Ieșire:** La ecran se va afișa un număr întreg – numărul de solicitări cu codul 2.

| COD.TXT               | Ecran |
|-----------------------|-------|
| 6 <br /> 1 3 2 1 2 2  | 3     |

*Item preluat din testul de exersare nr. 2 la Informatică, anul 2022*