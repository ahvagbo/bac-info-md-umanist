O bază de date este folosită pentru validarea parolelor din sistem. Parola validă este un șir de caractere care conține cel puțin o minusculă a alfabetului englez. Pe parcursul unei zile au fost efectuate *N* tentative de înregistrare a parolelor noi. Șirurile introduse au fost stocate în fișierul *PAROLA.TXT*.

**Sarcina:** Scrieți un program care va număra câte din șirurile introduse reprezintă parole valide. Programul va conține o funcție cu numele ***litere***, care va primi în calitate de parametru un șir de caractere. Funcția va returna numărul de minuscule din alfabetul englez, care se conțin în șirul dat.

**Intrare:** Fișierul text *PAROLA.TXT* conține în prima linie un număr întreg *N* (0 < N <= 100) - numărul de șiruri de caractere introduse. Fiecare din următoarele *N* linii conțin câte un șir de caractere - o parolă pentru validare.

**Ieșire:** La ecran se va afișa un număr întreg - numărul de parole valide.

| PAROLA.TXT                                                          | Ecran |
|---------------------------------------------------------------------|-------|
| 5 <br /> abca2 <br /> A2B3 <br /> AbCDE <br /> ABCDE1 <br /> Dcba24 | 3     |

*Item preluat din testul de exersare nr. 1 la Informatică, anul 2022*